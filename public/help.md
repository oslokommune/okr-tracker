## Innlogging

### Jeg kan ikke logge inn, hva gjør jeg?

Kun godkjente brukere har adgang til systemet. Er ikke e-postadressen du prøver
å logge inn med lagt inn som bruker i systemet, vil du ikke ha mulighet til å
logge inn. Be en systemadministrator om tilgang eller be om tilgang ved å sende
inn e-postadressen din via [dette skjemaet](/request-access).

### … men jeg er allerede lagt inn!

Da er det nok noe feil i systemet. Ta kontakt med systemadministrator.

---

## Rettigheter til å endre

### Jeg kan ikke legge inn eller endre mål og nøkkelresultater

Du må være medlem av et produkt for å gjøre endringer på produktet. Andre
registrerte teammedlemmer kan legge deg til produktet dersom du skal ha tilgang.

### … men det er jo ingen medlemmer på teamet!

Kontakt en systemadministrator for å legge deg inn som medlem av et team.

### Legge til teammedlemmer

På produktsiden klikk på «Admin» i toppmenyen, og skriv deretter inn navn eller
e-postadresse under «Teammedlemmer»-feltet.

Dersom en person du ønsker å legge til ikke eksisterer i listen må en
systemadministrator legge til brukeren til systemet først.

Kun systemadministratorer og eksisterende teammedlemmer har rettigheter til å
legge til nye medlemmer.

---

## Profil

### Hvordan kan jeg endre visningsnavnet mitt?

Åpne profilmenyen via knappen helt til høyre i toppmenyen, endre feltet «Navn»
og trykk `Lagre`.

---

## Administrator

### Åpne adminpanelet

Administratorer har tilgang til adminpanelet. Klikk på brukerprofilknappen helt
til høyre i toppmenyen og velg «Admin».

### Legge til en ny bruker til systemet

Kun systemadministratorer har tilgang til å legge inn nye brukere til
systemet. Administratorer kan administrere brukere fra [adminpanelet](/admin).

### Legge til eller fjerne administratortilgang for en bruker

Administratorer kan legge til eller fjerne admintilganger for brukere fra
[adminpanelet](/admin).

---

## Organisasjoner

Organisasjoner er det overordnede nivået som inneholder
[produktområder](#produktområder). Organisasjoner kan også ha egne [mål](#mål)
og [nøkkelresultater](#nøkkelresultater).

### Opprette en ny organisasjon

Administratorer kan opprette nye produktområder fra [adminpanelet](/admin).

- I kolonnen «Organisasjoner», klikk `Ny organisasjon`.
- Skriv inn navn og oppdragsbeskrivelse.
- Legg inn medlemmene av organisasjonen.
- Trykk `Opprett`.

### Arkivere en organisasjon

Administratorer kan arkivere eksisterende organisasjoner fra
[adminpanelet](/admin). Arkiverte organisasjoner kan gjenopprettes.

- Velg organisasjon fra menyen.
- Trykk `Slett`.

### Gjenopprette en organisasjon

Arkiverte organisasjoner kan gjenopprettes av systemadministratorer fra
[adminpanelet](/admin).

- Huk av for «Vis arkiverte objekter» nederst på siden.
- Velg organisasjonen som skal gjenopprettes.
- Trykk «Gjenopprett».

### Permanent slette en organisasjon

Dette er ikke mulig å gjennomføre.

### Administrere mål og nøkkelresultater for en organisasjon

Kun administratorer har rettigheter til å opprette, endre og slette _mål_ og
_nøkkelresultater_ for en organisasjon.

- Naviger til organisasjonssiden (klikk på organisasjonens navn på forsiden).
- Velg «Admin» i toppmenyen.
- Følg oppskriftene under [mål](#mål) og [nøkkelresultater](#nøkkelresultater).

---

## Produktområder

Produktområder inneholder [produkter](#produkter), [mål](#mål) og
[nøkkelresultater](#nøkkelresultater).

### Opprette et nytt produktområde

Administratorer kan opprette nye produktområder fra [adminpanelet](/admin).

- I kolonnen «Produktområder», klikk `Nytt produktområde`. Merk at en
  organisasjon må være opprettet før du kan opprette et produktområde.
- Skriv inn navn og oppdragsbeskrivelse.
- Velg hvilken organisasjon det skal tilhøre til og hvilke medlemmer det har.
- Trykk `Opprett`.

### Arkivere et produktområde

Administratorer kan arkivere eksisterende produktområder fra
[adminpanelet](/admin). Arkiverte produktområder kan gjenopprettes.

- Velg produkt fra menyen.
- Trykk `Slett`.

### Gjenopprette et produktområde

Arkiverte produktområder kan gjenopprettes av systemadministratorer fra
[adminpanelet](/admin).

- Huk av for «Vis arkiverte objekter» nederst på siden.
- Velg det arkiverte produktområdet som skal gjenopprettes.
- Trykk «Gjenopprett».

---

## Produkter

Produkter er underordnet et [produktområde](#produktområder) og inneholder
[mål](#mål) og [nøkkelresultater](#nøkkelresultater).

### Opprette et nytt produkt

Administratorer kan opprette nye produkter fra [adminpanelet](/admin).

- I kolonnen «Produkter», klikk `Nytt produkt`. Merk at et produktområde må være
  opprettet før du kan opprette et produkt.
- Skriv inn navn og oppdragsbeskrivelse.
- Velg hvilket produktområde det skal tilhøre til og hvilke medlemmer det har.
- Trykk `Opprett`.

### Arkivere et produkt

Administratorer kan arkivere eksisterende produkter fra
[adminpanelet](/admin). Arkiverte produkter kan gjenopprettes.

- Velg produkt fra menyen.
- Trykk `Slett`.

### Gjenopprette et arkivert produkt

Arkiverte produkter kan gjenopprettes av systemadministratorer fra
[adminpanelet](/admin).

- Huk av for «Vis arkiverte objekter» nederst på siden.
- Velg det arkiverte produktet som skal gjenopprettes.
- Trykk «Gjenopprett».

---

## Mål

Et _mål_ skal være noe som ditt team ønsker å oppnå. Dette skal ikke være helt
konkret.

### Opprette nytt mål

- Gå til produktet, området eller organisasjonen du ønsker å lage et nytt mål
  for.
- Trykk på `+ Opprett mål`-knappen øverst til høyre.
- Skriv inn navn, beskrivelse og ønsket periode.
- Trykk `Opprett mål`.

Nå kan nye nøkkelresultater knyttes til dette målet.

### Hvordan beregnes progresjon?

Progresjonen for et mål er gjennomsnittet av progresjonen på de tilhørende
nøkkelresultatene.

### Arkivere et mål

- Naviger til målet du ønsker å arkivere.
- Trykk på `Endre mål`-knappen.
- Trykk på `Slett` nederst i skuffen.

---

## Nøkkelresultater

Nøkkelresultater er det du _måler_ for et spesifikt [mål](#mål).

### Opprette nytt nøkkelresultat

- Naviger til målet du ønsker å opprette et nytt nøkkelresultat for.
- Trykk `+ Opprett nøkkelresultat`.
- Fyll inn feltene.
- Trykk `Fortsett` og deretter `Fullfør` når du er ferdig.

### Registrere progresjon for et nøkkelresultat

Kun administratorer og teammedlemmer har rettigheter til å registrere progresjon
for et nøkkelresultat.

Det finnes flere måter å registrere progresjon for et nøkkelresultat på:

- Ved å bytte til `Detaljer`-visning på organisasjonen/produktområdet/produktet
  og klikke på fremdriftsvisningen der.
- Direkte inne på detaljsiden for et nøkkelresultatsiden.
- Via API-et. Instruksjoner for dette finner du når du redigerer eller oppretter
  et nøkkelresultat.
- Ved å sette opp en [Google Sheets-integrasjon](#google-sheets-integrasjon).

### Slette eller endre progresjon for et nøkkelresultat

Kun administratorer og teammedlemmer har rettigheter til å endre progresjon for
et nøkkelresultat.

På nøkkelresultatsiden (trykk på et nøkkelresultat for å åpne), kan du slette et
målepunkt ved å trykke på sletteknappen på høyre side av målepunktet.

På samme side kan et eksisterende målepunkt endres ved å bruke
redigeringsknappen på høyre side av målepunktet.

### Hvordan beregnes progresjon?

Progresjonen for et nøkkelresultat er prosent av nåværende verdi sammenlignet
med avstanden mellom start- og målverdiene. Dersom nåværende verdi er lavere enn
startverdien blir den satt til 0 % og dersom den er passert målverdien blir
progresjonen satt til 100 %.

### Arkivere et nøkkelresultat

- Naviger til nøkkelresultatet du ønsker å arkivere.
- Trykk på `Rediger nøkkelresultat`-knappen.
- Trykk på `Slett` nederst i skuffen.

---

## Målinger

### Legge til ny måling

- Naviger til ditt produkt, produktområde eller organisasjon.
- Gå til «Admin» i toppmenyen.
- Velg «Målinger».
- Klikk «Legg til måling».
- Fyll ut detaljene i skjemaet og klikk «Lagre».
- (Valgfritt) Sett opp [Google Sheets-integrasjon](#google-sheets-integrasjon).

### Oppdatere måleverdier

Måleverdiene kan oppdateres på tre ulike måter:

1. Direkte i OKR-trackeren ved å benytte knappen «Legg til målepunkt».

2. Via API-et. Instruksjoner for dette finner du når du redigerer eller
   oppretter en ny måling.

3. Ved å knytte målingen til et Google Sheets-dokument vil verdier fra
   dokumentet lastes inn automatisk i OKR-trackeren to ganger daglig. Google
   Sheets-dokumentet må deles med OKR-trackerens _service account_. Adressen til
   denne finner du når du redigerer eller oppretter en ny måling.

---

## Google Sheets-integrasjon

Med hjelp av Google Sheets kan du konfigurere automatisk oppdatering av
progresjon for nøkkelresultater og målinger.

Progresjonen for det «automatiske» nøkkelresultatet eller målingen vil bli
oppdatert to ganger om dagen med verdien i den _cellen_ som er definert.

| Felt              | Beskrivelse                                                |
|-------------------|------------------------------------------------------------|
| Google Sheets URL | Den fullstendige nettadressen til Google Sheets-dokumentet |
| Fane              | Navnet på fanen hvor cellen ligger                         |
| Celle             | Navnet på cellen (for eksempel «A1»)                       |

Dokumentet må deles med OKR-trackeren via applikasjonens _service account_.

Trykk til slutt på «Lagre» og vent til du får grønn «OK» for bekreftelse på
gyldig kobling.
